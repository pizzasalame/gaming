<html>
<head>
<title>pokemon.html</title>
</head>
<body>
<center><h1><font color="brown">P O K E M O N </font></h1></center>
<body background ="pokemon.JFIF">
<br><br><br><br><br>
<p><font color="white">Pokémon Versione Rossa e Pokémon Versione Blu sono i primi due videogiochi nella serie di giochi di ruolo giapponesi Pokémon, sviluppata da Game Freak sotto la direzione di Satoshi Tajiri. Pubblicati da Nintendo per la console portatile Game Boy, i due titoli sono apparsi originariamente il 27 febbraio 1996 in Giappone con il nome di Pocket Monsters Aka  e Pocket Monsters Midori ; un'edizione speciale migliorata, intitolata Pocket Monsters Ao , è stata pubblicata il 15 ottobre seguente. I due videogiochi sono stati esportati in Occidente con il titolo di Pokémon Rosso e Blu, in una versione basata sulla Ao giapponese ma mantenendo le stesse caratteristiche dei giochi Aka e Midori originari. Sono stati pubblicati in Nord America e Australia nel 1998 e in Europa nel 1999.

Nei videogiochi il giocatore controlla gli spostamenti del personaggio principale attraverso la regione fittizia di Kanto, alla cattura di creature chiamate Pokémon da allenare e utilizzare nelle sfide contro altri allenatori. Lo scopo del gioco è diventare il campione della Lega Pokémon, sconfiggendo gli otto capipalestra e i quattro allenatori più forti della regione: i Superquattro. Un altro obiettivo è quello di completare il Pokédex, l'enciclopedia fittizia presente all'interno dei giochi, catturando tutte le 150 specie di Pokémon disponibili. I due titoli sono indipendenti l'uno dall'altro, ma condividono la stessa storia. Sebbene possano essere giocate separatamente, è necessario scambiare Pokémon tra le due versioni per completare il Pokédex, poiché ognuna delle due presenta dei Pokémon assenti nell'altra e viceversa. Il 151º Pokémon, Mew, è disponibile soltanto tramite un glitch del gioco o una distribuzione ufficiale di Nintendo.

Pokémon Rosso e Blu hanno goduto di una grande popolarità in Giappone e nei paesi occidentali e hanno dato il via al media franchise multimilionario Pokémon, secondo solo alla serie di Mario. IGN li ha definiti i giochi di ruolo  per Game Boy più venduti di sempre e i GDR più venduti in assoluto. I videogiochi originali sono stati rieditati nel 1998 in Pokémon Giallo, un'edizione speciale che riprende elementi della serie televisiva, e nel 2004 in Pokémon Rosso Fuoco e Verde Foglia, remake a colori per Game Boy Advance dei due titoli con numerosi aggiornamenti.
<br><br><br><br><br><br><br><br><br><br>
<a href="Top 10 giochi dell'anno.html">Torna Alla Home <a/>
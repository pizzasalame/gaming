<html>
<head>
<title>supersmashbros.html</title>
</head>
<body>
<center><h1><font color="blueviolet">S U P E R S M A S H B R O S</font></h1></center>
<body background="supersmashbros.JPG">
<br><br><br><br><br><br><br><br><br><br>
<p><font color="black">Super Smash Bros.  è una popolare serie di videogiochi crossover picchiaduro, pubblicata da Nintendo, comprendente molti personaggi provenienti da serie diverse. Il gameplay è differente dai tradizionali picchiaduro in cui bisogna far calare la barra dell'energia; infatti in questi giochi l'obiettivo consiste nel lanciare gli avversari fuori campo. L'originale Super Smash Bros., pubblicato nel 1999 su Nintendo 64, possedeva un budget a basso costo. Inoltre doveva essere inizialmente distribuito solo in Giappone, ma il suo successo lo portò a una distribuzione internazionale. La serie ebbe ancora più successo con Super Smash Bros. Melee, pubblicato nel 2001 per Nintendo GameCube, diventando il gioco più venduto di quella console. Il terzo episodio della serie, Super Smash Bros. Brawl, fu pubblicato su Wii il 31 gennaio 2008 in Giappone, il 9 marzo 2008 in America ed il 27 giugno 2008 in Europa. Il quarto titolo venne annunciato per Nintendo 3DS e Wii U nel 2011 ed è uscito nel 2014. La versione portatile all'uscita in Giappone raccogliendo a soli pochi giorni dall'uscita un milione di copie acquistate ed è stata pubblicata in Europa e Nord America il 3 ottobre, mentre la versione per Wii U è stata pubblicata in Europa il 28 novembre 2014. Mentre i primi due titoli sono stati sviluppati da HAL Laboratory, il terzo è stato sviluppato da differenti team di sviluppo. Durante il Nintendo Direct del 8 marzo 2018 è stato rivelato un successivo capitolo per Nintendo Switch, per poi rivelarne il nome All'E3 2018: Super Smash Bros Ultimate, Uscito il 7 dicembre 2018

Il gioco presenta diversi personaggi tratti dalle serie Nintendo più popolari, come Mario, Link, Pikachu e Samus Aran. Super Smash Bros. aveva 12 personaggi, e il numero crebbe a 25 in Melee, 36 in Brawl, 58 nel quarto capitolo e 80 in Ultimate. Alcuni personaggi sono in grado di trasformarsi in diverse forme che hanno diverse mosse. I giochi presentano anche personaggi Nintendo non giocabili, come Pipino Piranha. A partire da Brawl, con l'introduzione di Sonic the Hedgehog della SEGA e Solid Snake della Konami, la serie comincia a ospitare anche molti personaggi non appartenenti alla Nintendo: in Super Smash Bros. per Nintendo 3DS e Wii U Sonic rifà la sua comparsa tra i personaggi giocabili accompagnato stavolta da Mega Man e Ryu della Capcom, Pac-man della Namco, Cloud della Square Enix e Bayonetta della Platinum Games/SEGA, escluso però Snake. In Super Smash Bros. Ultimate ritornano tutti e 7 i personaggi ospiti e vengono aggiunti Simon Belmont e Richter Belmont della Konami, Joker della Atlus/SEGA, l'Eroe di Dragon Quest e Sephiroth della Square Enix, Banjo e Kazooie della Rare/Microsoft, Terry Bogard della SNK Corporation, Steve della Mojang/Microsoft, Kazuya Mishima della Namco e Sora della Square Enix e Disney.

La serie è stata elogiata dalla critica, in particolare nei confronti della modalità multiplayer, al contrario della modalità single player, considerata ripetitiva. Mentre il primo episodio fu oggetto di recensioni controverse, sia Melee, sia Brawl che il quarto capitolo e Ultimate, sono stati ampiamente approvati sia dalla critica che dai fan. La serie di Super Smash Bros. è anche conosciuta per il suo ampio scenario competitivo.
<br><br><br><br><br><br><br><br><br><br>
<a href="Top 10 giochi dell'anno.html">Torna Alla Home <a/>
